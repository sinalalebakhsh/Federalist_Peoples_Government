# دولت مردمی فدرالیست:

۱. هیچگونه قانون کُلی برای تمام وسعت ایران وجود ندارد. هر قوم و زبانی با رای اکثریت همان قوم تنها برای قوم خودشان قانون تصویب می کنند. تنها قانون کُلی جلوگیری از قتل و کودک آزاری می باشد. آن قوم تا زمانی که با "دولت مردمی فدرالیست" متحد باشند از سوی تمام ایران از حمایت امنیتی مرزهایش بهره می برد. و در فروش نفت، گاز و منابع دیگر ایران سهیم هستند. در مقابل اگر مشکلی برای ایران به وجود آمد قطعا باید به مردم ایران کمک کنند. این در روحیه هر ایرانی وجود دارد. اگر قانونی در سیستان تصویب شد قرار نیست مردم خراسان آن را رعایت کنند!! و اگر قانونی در تهران تصویب شد قرار نیست مردم کردستان آن را رعایت کنند!!!. اگر فردی در تهران راحت نیست به استانی می رود که با آن قوانین سازگاری داشته باشد. تکرار می کنم تنها قانون کُلی در این سیستم جلوگیری از قتل و کودک آزادی میباشد. باقی قوانین منعطف میباشد. بستگی به اکثریت افراد یک ایالت دارد.

۲.کلا این سیستم یک ارتش دارد. اسمش هم ارتش می باشد. نه سپاه نه هیچ چیز دیگری. هیچگونه اعتقادات خاصی در این سیستم نیازی نیست باشد. تنها اعتقاد میهن پرستی میباشد. تمام افراد در ارتش از فرمانده نیروی دریایی، فرمانده نیروی هوایی، فرمانده نیروی زمینی دستور میگیرند. تمام فرمانده های سه نیروی دریایی، هوایی، زمینی از رئیس قوه ی مجریه و مجموع آرای قوه ی قوه مقننه و مجموع آرای قوه قضاییه دستور می گیرند. این سه فرمانده برای دفاع از خاک و آب ایران نیازی به دستور گرفتن ندارند. قرار نیست وقتی احتمال دارد که مشتی به صورتت بخورد اجازه بگیری که از صورتت محافظت کنی!!! شما ۳ فرمانده خودتان باید دقت کنید و هوشیار باشید.برای دفاع نیازی به اجازه گرفتن ندارید. ولی برای حمله و شروع جنگ باید رییس قوه مجریه و اکثر ۱۰ قاضی برتر در قوه قضاییه و اکثر نمایندگان مردم در قوه قانونگذار به شما اجازه شروع جنگ بدهند. ۳ فرمانده ی نیروی دریایی، هوایی، زمینی از سربازهایی انتخاب می شوند که خودشان در ارتش تمرین کرده اند. انتخاب فرماندهان توسط اکثریت آرای سه قوه انتخاب می شوند یعنی مجموع اکثر آرای ۱۰ قاضی برتر در قوه قضایی + رییس قوه مجریه (رییس حکومت مردمی فدرالیست) + ۷۰ درصد از نمایندگان مردم در قوه قانونگذاری. ریییس قوه مجریه تنها یک نفر میتواند باشد. میتواند زن باشد. رییس قوه قضایی حداقل باید ۱۰ نفر قاضی باشند، تعداد نمایندگان مردم در قوه قانونگذار همین تعدادی که در جمهوری اسلامی می باشد در این تاریخ ۱۴۰۱ مناسب می باشد. ولی طی افزایش جمعیت تعدادشان بیشتر بشود. و در قوه قانونگذار هر نماینده ای فقط برای ایالت خودش قانونگذاری می کند ولی تمام ایالت های باید رای مثبت یا منفی بدهد، رای بی طرف نداریم. باید موضع خودتان را مشخص کنید. 
مثلا قانون حجاب اجباری قرار است تعیین بشود، این قانون را فرضا نمایندگان تهران اعلام می کنند این قانون فقط برای ایالت تهران تعیین می شود. ولی تمام نمایندگان مجلس باید رای بدهند. و اگر ۷۰ درصد از تمام نمایندگان راش مثبت دادند این قانون را تنها در تهران اجرا می کنید. برای قانونگذاری های تکراری که قرار است مردم را محدود کند بعد از قانونگذاری و اجرا ،  باید حداقل یک سال صبر کرد تا آن قانون آزمایش بشود. سپس  بعد از ۱ سال آزمایش محدود سازی مردم ،  اگر نمایندگان تمام کشور خواستند ، می توانند تنها برای یک ایالت دیگر این قانون محدود سازی (هر قانون محدود سازی) را بگذارند و مجددا یک سال صبر لازم می باشد برای ایالت بعدی. بنابراین منطق هیچ قانونی نمی تواند یهویی برای تمام ایرانیان اجرا بشود، چون تمام ایرانیان از یک قوم و نژاد نیستند که همه به یک قانون رای مثبت یا رای منفی بدهد. قرار نیست با محدود کردن مردم ایران،  خود بدنه دولت بزرگ و پیر و خرفت بشود!!! قرار است با قانون هایی که متمایل به آزادی خواهی هست، ایران را آباد کنیم. اگر قبل از هر اعتقادی میهن پرست نیستید ، قطعا برای مردم ایران کاری نمیکنید. اول از هرچیزی باید میهن پرست باشید سپس اگه هنر کافی داشتید، مسلمان،یهودی،مسیحی،زرتشتی و ... باشید. اول از هر چیزی باید میهن پرست باشید.  
اگر نمایندگان مردم در طول دوره کاری خود بیشتر از یک بار غیبت داشته باشند در سریع ترین زمان ممکن اخراج می شوند ودر ایالت مورد نظر به جای آن یک نفر رای گیری کوچکی در سطح ایالت خودش انجام می شود تا نماینده ی دیگری تعیین بشود. نماینده ی تنبل و ترسو به درد مردم ایران نمیخورد.
انتخاب ۱۰ قاضی برتر قوه ی قضاییه توسط تمام قاضی هایی که در ایران مشغول کار هستند انتخاب می شود. چون تمام ایرانیان شناختی از موضوعات قضایی ندارند. خود من هم ندارم! :). اگر بر فرض محال هیچ قاضی ای در کشور نبود! توسط وکیل ها و افرادی که قوانین جمهوری اسلامی را می دانستند و نمایندگان مردم در مجلس "حکومت مردمی فدرالیست" این ۱۰ قاضی برتر انتخاب میشوند. نیازی به راس مستقیم مردم برای انتخاب قاضی ها نیست. بعد از اولین انتخاب ۱۰ قاضی برتر، برای دفعات بعد، خودش قاضی ها باید جایگزینی برای خود یا دیگر قاضی ها انتخاب کنند. مثلا قاضی شماره یک به دلیل کهولت سن دیگر نمیتواند قضاوت کند، تمام ۹ قاضی برتر دیگر رای گیری انجام میدهند و یک قاضی را از قاضی های سطح کشور انتخاب میکنند و به جای قاضی برتر قبلی میگذارند. حداقل سن برای قضاوت کردن ۳۵ سال می باشد. حداکثر سن برای قضاوت بستگی به خود قاضی دارد. خود قاضی قبل اینکه دیگران را قضاوت کند باید خودش را قضاوت کند که آیا صلاحیت دارد؟ آیا کهولت سن دارد؟ آیا میتواند تحلیل و بررسی و تحقیق کند ؟ آیا می تواند جستجو کند ؟ ۱۰ قاضی برتر نیازی به حافظه دقیقی ندارند! بلکه باید از نخبه های دانشگاه تاریخ، وکلای جوان در از خود مشورت بگیرند. موضوع اصلی این مشورت قاضی و دانشگاهیان کنار آمدن دو طرفه می باشد. قرار نیست نظر هر کدام به دیگری تحمیل بشود. قرار است یک قاضی با حداقل سن ۳۵ سال و وکیل ها و نخبه ها ارتباط برقرار کند و مناسب ترین قضاوت ها را داشته باشند.  
انتخاب رییس قوه مجریه، توسط رای مستقیم مردم انجام می شود.این فرد می تواند هر کسی از ایرانیان باشد. هم میتواند زن باشد، هم می تواند مرد باشد. حداقل سن برای ریاست قوه مجریه۳۰ سال می باشد. حداکثر سن برای ریاست قوه مجریه می تواند ۵۰ سال باشد. پیرمرد ها و پیرزن ها می تواند مشورت های خوبی بدهند ولی نمی توانند ریاست کنند و کار کنند. رییس جمهور عموما یا از حزب سرمایه داران ایران می باشد. یا از حزب افراد متوسط جامعه، این اتفاقی می باشد که در تمام کشور ها می افتد و اجتناب ناپذیر می باشد. بنابراین عموما دو حزب دارند، یا حزب افراد ثروتمند یا حزب افراد متوسط جامعه. (افراد ضعیف جامعه عموما به سیاست های حکومت و دولت دقت نمی کنند و این قشر می تواند تحت پوشش مرکز های غیر دولتی پوشش داده شود. قطعا هر دولتی کمبود ها و کاستی هایی دارد ، همچنین فقر نتیجه ی علاوه بر اینکه نتیجه سرکوب افراد قدرتمند می باشد، نتیجه تنبلی کردن خود فرد یا خانواده فرد یا گذشتگان فرد می باشد. این سیستم قرار است از مردم باشد. اگر تمام افراد در این سیستم شرکت کنند می توانند فقر را در ایران ریشه کن کنند. ولی اگر تنبل بودن افراد را کنار بگذاریم فقر ریشه کن می شود.)      
نمایندگان مردم می تواند از حزب ثروتمندان یا از حزب افراد متوسط جامعه باشند. این افراد توسط رای مستقیم مردم انتخاب میشوند. این روند هر ۲ سال یک بار برای هر ایالت انجام میشود. هر نماینده میتواند به طور مستمر نماینده ی مردم باشد. ولی دقت کنید که فقط شغلش همین کار می باشد. و اعضای خانواده، سرمایه اش تمام داریی این شخص در ابتدا و در طول زمان کار کردن باید ثبت و ضبط بشود. اگر شفافیت در دارایی را نمی پسندد ، نمی تواند نماینده ی مردم باشد. خود مردم باید هوشیار باشند و این فرد را انتخاب نکنند. 


۳.این سیستم برای دولتی حقیر طراحی شده که تنها برای خدمتگزاری به مردم می باشد. هیچگونه ارتباطی بین دولت و سیستم های تجاری نباید باشد. به این معنی که فروش نفت، گاز، منابع دیگر ایران توسط افراد غیر دولتی انجام می شود که هیچگونه ارتباطی با بدنه دولت ندارند. و قطعا و قطعا و قطعا باید صلاحیت داشته باشند. این صلاحیت را دانشگاه ها و مجلس مردمی ایران تعیین میکند. با ابزاری آنلاین و کاملا شفاف. یعنی فردی که صلاحیت فروش نفت، گاز دارد،  قبل از اینکه وارد بشود برای انجام کار تمام دارایی های خودش و اقوامش را در سیستمی ثبت میکند که تمام مردم ایران میتوانند بخوانند که این فرد چه سرمایه ای دارد. همین سرمایه دار بودن فرد یکی از فاکتور های علمی برای فروش نفت و گاز میباشد. وگرنه هر الاغی میتواند نفت و گاز بفروشد و پول آن را دوباره در کشور های غربی خرج کند!!!! تمام این پول باید در تولید جریان پیدا کند، این سیستم نیازی به زیرساخت ندارد. هر فرد باید در همین جا یعنی در گیت هاب تمام آمار خود را ثبت کند. مگر اینکه مربوط به موضوعات امنیت جان و مال مردم باشد که نیازی نیست اینجا ثبت بشود. وگرنه ۹۵ درصد موارد به بحث فروش نفت و تزریق پول آن در واحد های تولیدی میباشد. آن ۵ درصد بحث امنیت مردم مربوط به یک ارتش میباشد، نه ۵ تا ارتش در ایران!!!!. تمامی واحد های امنیتی ایران یکی هستند. برچسب های اعتقادی و مذهبی روی خود نگذارید!!. قبل از اینکه خداپرست باشیم باید میهن پرست باشیم. وگرنه همانند بی مسئولیتی سلطنت شاه می شویم یا شبیه سیستم فاسد جمهوری اسلامی می شویم. دقت کنید. قبل از اینکه بخواهیم مامور اعتقادات دینی مردم باشیم باید مسئول باشیم. اگر تنبل هستید این سیستم را انتخاب نکنید. به همان چیزی که هستید ادامه دهید. این سیستم با جدایی دین از "دولت مردمی فدرالیست" باعث میشود دچار فساد های اعتقادی نشویم. هر شخصی اگر صلاحیت داشت، رئیس میشود. صلاحیت یعنی عقده ای نباشد. و "مجلس مردمی ایران" آن شخصی را انتخاب کرده باشند. 

۴.برای جلوگیری از کمونیست و اقلیت گرایی هرگونه تمجید و تملق از رئیس بالادستی باعث اخراج تمجیدگو میشود. در این سیستم نیازی به افرادی نداریم که به دنبال گدایی توجه باشند!!! افرادی که گدای توجه و به دنبال شنیدن تمجید دیگران هستند، میتواند کارمند و کارگر باشند و هر ماه به صورت برنامه ریزی شده از این بیماران! تمجید و تشکر کرد تا کمبودهایشان ، شاید بهبود یابد! بنابراین قانون، چه رییس و چه کارمند زیر دستش اگر بعد از یک بار تمجید شنیدن یا تمجید کردن، باز هم این کار احمقانه را تکرار کردند، رییس و کارمند تنبلی هستند چون شخصی که مشغول کارکردن میباشد نیازی به تمجید کردن یا تمجید شنیدن ندارد. دارد کارش را انجام میدهد. قرار نیست در بدنه دولت افرادی باشند که عقده ریاست دارند!!! افرادی که علم ریاست دارند و عملگرایی دارند. کافی می باشد. دقت کنید در دام کمونیست و پارتی بازی های مرسوم جمهوری اسلامی ایران نیوفتید.

۵.نام ایالت، استان، منطقه در دولت مردمی فدرالیست اهمیت ندارد. چیزی که برای عموم مردم ایران اهمیت دارد، ابتدا زبان، قوم، نژاد هر بخش میباشد. بنابراین قوانین هر ایالت، استان یا منطقه بستگی به رای اکثریت آن قوم دارد. عموما این قوم ها زبان خاص خود را دارند، ولی تا زمانی که میهن پرست باشند و با ایران متحد باشند، تحت حمایت امنیت کشوری ایران خواهند بود.

۶.صلاحیت تمام بدنه ی سه قوة مققنه، مجریه، قضایی. از رئیس تا دربان در، بستگی به میزان کارایی فرد دارد نه میزان تجربه و یا ارتباط فامیلی با دیگران. برای جلوگیری از اقلیت گرایی و کمونیست این قانون باید رعایت شود. وگرنه مثل سیستم قبلی که شاهنشاهی بود وابسته به فردیت و بت پرستی میشود!. یا مثل این سیستم که ظاهرا جمهوری اسلامی است، ولی رسما اقلیت گرا و سلطتنی می باشد، میشود. اگر میخواهیم ایرانی آباد بسازیم، قبل از اینکه خداپرست باشیم، باید میهن پرست باشیم. افرادی که دم از خداپرستی میزنند در جمهوری اسلامی ایران دیدیم چگونه حکومت کردند. بنابراین تنها راه جدایی دین و اعتقاد شخصی از آبادی میهن و سیاست های دولت می باشد. 

۷.مفهوم آزادی تا زمانی می باشد که ارتباطی با قتل عمد و کودک آزاری نداشته باشد. باقی موارد تنها حرف اضافه زدن ما انسان ها میباشد. آزادی برای فردی که حرفهای خوب می زند نیست! چون که تمام انسان ها عموما خوب هستند. آزادی برای فردی است که میخواهد فهش بدهد یا تهدید کند یا هر چرت و پرتی بگوید!! مهم این است که بیانش منجر به عملش نشود که انسانی را بکشد یا بخواهد با انسانی زیر ۱۶ سال ارتباط جنسی داشته باشد. تکرار میکنم. باقی موارد برای دنیای ما آدم بزرگها و تمام ادعاهای مسخره ما میباشد. مفهوم آزادی باید آنچنان بزرگ باشد که تمامی انسان ها در ایران با تمام وجود آن را احساس کنند. اگر می ترسید زن شما فاحشه شود، بهتر است به جای حجاب اجباری برای زن تان، روی بدن خودتان کار کنید تا زن شما دنبال مرد دیگری نرود. اگر می ترسید که مادر شما فاحشه شود بهتر است کار کنید و برای اون پول کافی فراهم کنید. تا مادر شما برای پول و گرسنگی ، فاحشه نشود. اگر انقدر روحیه ی جنسی شما شدید است ورزش کنید، ولی اعتقادات جنسی و شخصی خود را وارد قانون "دولت مردمی فدرالیست" نکنید. همه می دانیم در کردستان به موی سر مادرشان قسم میخورند. بنابراین مرد کرد، با موی سر احساس جنسی پیدا نمیکند. بنابراین در تمام کردستان و قوم کرد زبان اگر رای اکثریت بود نیازی نیست حجاب اجباری باشد. اگر من انقدر حشری هستم و در تهران این احساس را دارم، قبل از اینکه اجازه داشته باشم قانونی بزارم باید رای اکثریت تهران را جلب کنم که حجاب در ایالت تهران اجباری بشود!!!!!! لطفا احمق نباشیم.!! مفهوم آزادی برای فردی می باشد که میخواهد هر کاری انجام بدهد غیر از کودک آزاری و غیر از کشتن انسان و حیوان. جزییات دیگر مفهوم آزادی بستگی به ایالت های ایران دارد و "دولت مردمی فدرالیست" یعنی ایران ، از جزییات قانون آن ایالت حمایت میکند. حالا هرچقدر که احمقانه هم باشد ، رای اکثریت آن قوم و زبان میباشد. اگر من فارسی زبان انقدر احمق هستم که میخواهم حجاب را اجباری کنم تنها راه این هست که رای اکثریت ایالت تهران را جلب کنم.

۸.قطعا سیستم جدایی دین از سیاست اشتباهات فراوانی دارد. ولی حداقل دیگه مردم را دین ستیز نمیکند. شما روحانیون عزیز اگر تمایل دارید مردم را به زندگی بهتر برسانید. تنها راه برای شما "دعوت" میباشد. شما روحانیون، مبلغان دینی، یهودیان، مسیحیان، تمام ادیان، مخاطب من تمام شما هستید در ایران. اگر میخواهید مردم را به بهشت بعد از مرگ برسانید. تنها راه برای شما "دعوت" میباشد. هیچگونه بودجه دولتی برای شما نیست. هیچگونه کمکی از سوی "دولت مردمی فدرالیست" برای شما نیست. بنابراین قبل از اینکه مردم را هدایت کنید، ابتدا کسب و کاری برای خودتان داشته باشید، سپس اگر انرژی و توان داشتید مردم را راهنمایی کنید. ولی هیچگونه حمایتی از سوی "دولت مردمی فدرالیست" برای شما نیست. تنها حمایت ، حمایت امنیت جان و مال و جلوگیری از سندرم اعدام درمانی میباشد. این سندرم در ما ایرانی ها از زمان حسن صباح شروع و در دولت صفویه به اوج رسید، همچنین در دولت جمهوری اسلامی ایران تکثیر و تکرار شد. ولی در تاریخ مانده که در زمان حسن صباح و دولت صفویه بسیار بیشتر بود. تمام شما روحانیون جمهوری اسلامی به خاطر قانون ایالتی "دولت مردمی فدرالیست" در امان و آسایش جانی و مالی هستید. ولی هیچگونه بودجه ای بدون زحمت کشیدن در اختیار شما قرار نمیگیرد. اگر میخواهید مردم را هدایت کنید تنها را برای شما "دعوت" می باشد. اگر غیر از این حالت یعنی "دعوتی" اختیاری و آگاهانه انجام دهید. طبق قانون "دولت مردمی فدرالیست" به زندان می روید. اعدامی در کار نیست. ولی از جامعه دور می شوید. و در زندان باید برای هزینه های شخصی خودتان کار کنید. در زندان هیچ بهره ی اضافی از شما کشیده نمی شود، ولی دیگر آزاد نخواهید بود. چون می خواستید با اجبار و اصرار مردم را به بهشت ساختگی ذهن خودتان برسانید. دیگر اجازه ی دستور دادن نداریم. هیچ کدام از ما اجازه دستور دادن نداریم. فقط باید کار کنیم تا ایران را آباد کنیم.

۹.موضوع زن: زن در تمام سطوح دولت اجازه دارد رئیس باشد. قوانین جمهوری اسلامی راجع به زنان ، ارتباطی با قوانین اسلام امام علی فرزند ابیطالب ندارد. هر زنی می تواند قاضی بشود. هر زنی می تواند رئیس جمهور بشود. هر زنی میتواند هر چیزی که میخواهد بشود. این اصل اساسی می باشد و اجازه جلوگیری در هیچ ایالتی داده نمیشود. اگر ایالتی بخواهد جلوی تنها یک زن را با وضع قوانین احمقانه بگیرد از ایالت های ایران جدا خواهد شد و خود مسئول امنیت تمام ایالت خود خواهد بود. هر زنی اجازه دارد هر چیزی که میخواهد بشود. منظور از هر چیزی پست های دولتی می باشد. پست های غیر دولتی کٌلا اهمیت خاصی ندارد که بخواهم در قانون بنویسم. تنها موضوغ این است هیچگونه اجباری روی زن نباید باشد. اگر اجباری روی زن باشد و ثابت شود که زن مجبور به انجام کاری شده ، فردی که زن را مجبور کرده است به حبس ابد محکوم می شود. مگر اینکه نمایندگان مردم در آن ایالت مسئولیت فرد را به عهده بگیرند که کارش را تکرار نمی کند. اگر دوباره کارش را تکرار کند، از آن ایالت اخراج می شود و مجدد به حبس ابد محکوم میشود. و این روند تا جایی ادامه پیدا میکند که تبعید شود. و در تمام ایالت های ایران جایی برای زندگی نخواهد داشت. دقت کنید بعد از اولین جرم ، باقی ابالت ها میتواند آن فرد را تبعید شده در نظر بگیرند. این قانون به شدت سختگیرانه برای هر انسانی می باشد. چه زن های ضد زن و چه مرد های ضد زن. تفاوتی ندارد که چه جنسیتی داشته باشیم. اگر ضد زن بودن ما ثابت بشود به حبس ابد محکوم می شویم. جامعه ای پیشرفت اساسی میکند که صلاحیت را از مغز انسان ها بخواهد نه از بین پاهایشان !!!لطفا احمق نباشیم.!!!! 
هر انسانی اگر به هر نحوی از زن سواستفاده کند، به حبس ابد محکوم میشود. منظور از هر انسانی شامل زن ها هم میشود. بنابراین دایره ی جرم و جنایت های خود را محدود به مردها کنید!!!! تکرار میکنم، هر انسانی اگر به هر نحوی چه قبل از ازدواج، چه هنگام ثبت ازدواج به شیوه دین و آیین خود‌، چه بعد از ازدواج ، از زن سواستفاده کند به حبس ابد محکوم میشود. این مجرم در زندان باید خرج هزینه های خود را دربیاورد، کاملا اجباری باید کار کند. بدون دریافت حقوق، تنها برای پرداخت هزینه هایش در زندان. دقت داشته باشید گفتم هر انسانی قبل از ازدواج و هنگام ازدواج و بعد از ازدواج، یعنی هر انسانی می تواند با انسانی دیگر ازدواج کند اگر سن هر دو نفر بالای ۱۸ سال باشد. بین ۱۶ سالگی تا ۱۸ سالگی امکان ازدواج نیست چون فرد هنوز به بلوغ ذهنی نرسیده است. هستند انسان هایی که بعد از سن ۴۰ سالگی هنوز به بلوغ ذهنی برای ازدواج نرسیده اند!!! ولی حداقل ۲ سال بعد از بلوغ جنسی یعنی ۲ سال بعد از ۱۶ سالگی اجازه ازدواج داده نمی شود. دقت کنید این قانون منعطف می باشد. ولی به طور علمی حدودا بلوغ جنسی در ۱۶ سالگی کامل میشود. و حدودا بلوغ ذهنی برای ازدواج از ۱۸ سالگی به کامل شدن می رسد. ولی هر ایالتی می تواند قانون خود را از ۱۶ سالگی به بعد برای ایالت خودش وضع کند. تنها قانون اصلی این است که انسان زیر ۱۶ سال اجازه ارتباط جنسی با انسانی بالای ۱۶ سال ندارد. اگر این ارتباط شکل بگیرد ، عموما انسانی که زیر ۱۶ سال دارد دچار مشکلات ذهنی و جنسی میشود. بنابراین ارتباط جنسی و ذهنی انسان های زیر ۱۶ سال تنها با افراد زیر ۱۶ سال انجام می شود. انسان های بالای ۱۶ سال هم تنها با انسان های بالای ۱۶ سال باید ارتباط جنسی داشته باشند. این برای بهداشت ذهنی جامعه بهتر میباشد.  
ازدواج های هم جنس گراها آزاد میباشد، موضوع تنها محدود به سن ۱۶ سال می باشد. اگر زیر ۱۶ سال بودند تنها می تواند دوست باشند. اگر بالای ۱۸ سال بودند، می توانند ازدواج کنند. اگر خواستند بچه ای را به فرزند خواندگی به عهده بگیرند، بر اساس قانونی ایالت تصمیم گیری می شود. در بعضی ایالت ها ممکن است به مزدوج های همجنس گرا ، بچه ای داده نشوند برای فرزند خواندگی. ولی در بعضی ایالت ها به نظرم تهران این اجازه را به افراد بدهد.(((نمیدانم شاید روزی این قانون در تمام ایالت های ایران آزاد شد. من تنها قانون منطقی و فدرالیست را نوشتم.))) ولی چیزی که مسلم می باشد اگر مزدوج های همجنس گرا تمایل داشتند بچه ای را با علم و تکنولوژی روز متولد کنند بدون هیچ مانعی این امکان برایشان فراهم می باشد. چون مسئول تولد آن فرزند آن مزدوج ها می باشند بنابراین اگر درست فرزند را بزرگ کنند و آسیبی به ذهن و جان آن فرزند نزنند ، هیچ اشکالی ندارد. ولی اگر مزدوج ها خواستند فرزندی را از پرورشگاه فرزندان به عهده بگیرند ، باید بر اساس قانون ایالت خودشان تصمیم گرفته بشود.در نهایت، تنها راه آزادی برای این نوع مزدوج ها برای فرزند خواندگی، مهاجرت به ایالتی می باشد که در آنجا فرزندخواندگی مزدوج های همجنس گرا آزاد می باشد. اجازه دهیم انسان های همجنس گرا آزاد باشند.

موضوع زن اگر پیچیدگی های بیشتر داشته باشد. در آینده کامل می شود. یا توسط من یا توسط انسان های آزادی خواه. مهم ترین فلسفه این است که زن از همه لحاظ از مرد قوی تر است. غیر از موضوع فیزیکی که این موضوع هم به خلقت ربط دارد نه خود زن. بنابراین بخاطر اینکه ماهیچه های بزرگتری دارید، موضوعی را به زن تحمیل نکنید! اگه انسان بودن برای شما ملاک میباشد!. اگر نه، قطعا شما انسان نیستید!. چیزی هستید به شدت شبیه به انسان و انسانیت در شما مُرده است. 

۱۰.موضوع چاپ و نشر: همه چیز قابل چاپ کردن می باشد. اگر بتواند به فروش برسد، در بازار جای خود را پیدا میکند. اگر مرتبط با موضوعات جنسی بود، باید برچسب +۱۶ سال روی آن زده شود. تا به افراد زیر ۱۶ سال فروخته نشود. اگر مرتبط با موضوعات خشن، قتل، جنایت بود، باید برچسب +۲۰ سال روی آن زده شود. این قسمت به خود افراد ربط دارد، اگر خواستند می تواند این محصولات را خریداری کنند. قانونی برای جلوگیری از فروش محصولات خشونت زا به افراد وجود ندارد. چون جلوگیری از خشونت باعث خشونت بیشتر می شود. خود انسان ها باید با تربیت سیستم آموزشی به آگاهی لازم برسنند. بنابراین این قسمت تمام موضوعات قابل چاپ و نشر می باشند. فقط هشدارهای لازم باید قبل از نشر روی محصول زده بشود. یا ابتدای فیلم گفته بشود تا فرد حق انتخاب داشته باشد که آن محصول و فیلم را ببیند یا استفاده کند. نه اینکه یهویی با صحنه های خشن یا صحنه های جنسی مواجه بشود!!! حریم خصوصی فرد تنها در خانه خودش می باشد. اگر بدون اجازه فرد از حریم خصوصی فرد فیلم و عکسی منتشر شود. فرد باید جریمه مالی بشود. اگر کارش را بیش از یک بار تکرار کرد بر اساس قوانین ایالتی به زندان با طول زمان بر اساس آرای دادگاه محکوم می شود. اگر مجددا تکرار کرد از آن ایالت اخراج میشود. اگر باز هم تکرار کرد تبعید میشود. و در مدت ۱ سال فرصت دارد کشور ایران را ترک کند. تمام مدارک در سیستم آنلاین "دولت مردمی فدرالیست" ثبت می شود.

۱۱.سیستم آموزشی: مبتنی بر "تئوری انتخاب" از ویلیام گلسر می باشد. توضیحات مفصل این سیستم آموزشی در مجموعه کتاب های تئوری انتخاب، منتشر شده است. نیازی به توضیح و تفصیل آن نیست. سیستم آموزشی تنها یکی می باشد. و کاملا دست بخش خصوصی می باشد. در ابتدای کتاب ها نیازی به استفاده از عکس شخصیت های سیاسی نیست!!! بت پرست نباشیم!!. در ابتدای کتاب ها نیازی به استفاده از نام خدا نیست. خدا درون هر انسانی می باشد. ابتدای کتاب را نویسندگان آن کتاب تعیین میکنند. نه تولید کنندگان آن کتاب. بنابراین انتشاراتی اجازه تحمیل خواسته های خود به نویسنده کتاب را ندارد. یک کتاب آموزشی می تواند توسط چند نویسنده نوشته بشود. لطفا با همدیگه کنار بیاییم.

۱۲.سیستم آنلاین "حکومت مردمی فدرالیست": مبتنی بر بلاکچین می باشد. و هر ایرانی با IP ایران می تواند یک node داشته باشد. این سیستم چون مردمی می باشد. دیگر متمرکز نیست که انسان ها بخواهد با تمرکزگرایی آن را هک کنند. تمام مدارک و ضوابط اجتماعی در این سیستم ثبت می شود. اگر موضوعات امنیت ایران، توسط ارتش ایران بود نیازی به انتشار در این سیستم نیست. برای جلوگیری از تروریسم، هیچگونه سلاح اتمی نباید ساخته بشود. اگر تکنولوژی کافی در این زمینه را ایران دارد، باید با فاصله زمانی ۴۸ ساعت با ساخت سلاح اتمی، تمام پروژه را منتظر نگه دارد. زیرا سلاح اتمی مسئولیت خطرناک برای ایران و جهان می باشد. و تمام ایران های میهن پرست به دنبال صلح و آرامش و خدمت به بشریت می باشد.

۱۳.موضوع احترام یا کنارآمدن: قرار نیست به همدیگه احترام بگذاریم! قرار است بررسی کنیم تا چه اندازه می توانیم با همدیگه کنار بیاییم. موضوع این است که قرار نیست قوانین را به همدیگه تحمیل کنیم. موضوع این است که چقدر می توانیم قوانین را بهتر کنیم. موضوع این نیست که حرف های خوب بزنیم و خود را تشویق کنیم!! موضوع این است که تا کجا میتوانیم بی احترامی دیگران را تحمل کنیم. موضوع آزادی برای انسان های مثبت نیست. انسان های مثبت در جامعه حدود ۹۰ درصد می باشند. موضوع برای اقلیت بیماری می باشد که به دنبال قدرت طلبی هستند!! و میخواهد بی احترامی کنند یا تحمیل کنند. این دسته افراد را چقدر می توانیم تحمل کنیم ؟ موضوع آزادی برای این دسته افراد می باشد.

۱۴.موضوع کسب و کار، فروش: فروش همه چیز آزاد می باشد. حتی سلاح گرم. مگر اینکه در آن ایالت اکثریت افراد اجازه فروش را به آن ایالت ندهند. حمل و مجوز سلاح تنها در ایالتی که قانونی اجازه دارد، امکان پذیر می باشد. مثلا در کردستان و سیستان به نظرم عموم مردم بخواهند فروش سلاح قانونی انجام بشود. باید ارتش "دولت مردمی فدرالیست"در کنار مردم قرار بگیرد برای امنیت ایالت. فروشگاه های سلاح گرم و سرد دایر بشود. همه چیز کاملا قانونی و ثبت شده انجام بشود. اگر سلاحی بدون مجوز باشد فروشنده، خریدار جریمه نقدی می شوند. اگر کار خود را تکرار کنند از آن ایالت تبعید می شوند. اگر کار خود را تکرار کنند از ایران تبعید می شوند. آنچه که به نظرم معقولانه اتفاق می افتد تمام استان ها یا همان ایالت های مرزی ایران بهتر است که سلاح به طور قانونی و ثبت شده ، به فروش برسد، حمل آن کاملا قانونی باشد و در سیستم آنلاین "حکومت مردمی فدرالیست" ثبت شده باشد. همه بدانند چه افرادی با نام کامل سلاح گرم دارند. اینگونه شفاف سازی برای تمام ایرانیان بهتر می باشد. تا اینکه سلاحی خراب و خطرناک و غیر قانونی به فروش برسد. پیش بینی میکنم عموما شهرهای مرکزی ایران با فروش و حمل سلاح گرم مخالفت کنند، و شاید هم موافقت کنند. ببینیم در تاریخ چه رقم میخورد. بنابراین این توضیحات فروش هر چیزی در "حکومت مردمی فدرالیست" آزاد می باشد. تنها برچسب هشدار برای سلاح گرم و محصولات جنسی برای افراد بالای ۱۶ سال باید روی محصول زده شود. تا افراد خریدار ، بهانه ای برای خرید خود نداشته باشند. فروشندگان هم باید هر چیزی می فروشند از سلامت کامل برخودار باشد. مشروب، سلاح گرم، محصولات جنسی همه ی این محصولات برای جامعه مضر می باشد. ولی اگر در ایالتی اکثر مردم موافق باشند امکان فروش و خرید آن باید قانونی انجام بشود. بحث آزادی فروش و خرید این محصولات ربطی به دین ندارد، همچنین ربطی به سیاست های خارجی ندارد، همچنین ربطی به این ندارد که باعث افزایش خشونت می شود. اتفاقا مانع گذاشتن بیشتر باعث خشونت می شود. دیده ایم در انقلاب ها هرچه مانع بیشتر بوده ، میزان پرخاشگری و خشونت افراد هم بیشتر بوده است. بنابراین باید مردم آزاد باشند و در حد ایالت خود حق تصمیم گیری داشته باشند. 

۱۵.موضوع رای گیری: تمام این رای گیری ها در node های شبکه بلاکچین ثبت و ضبط می شود. اینجوری هر فردی کاملا مطمئن خواهد بود که رای اش لحاظ شده است. هرگونه دخالت در رای گیری توسط هک کردن، اجبار کردن، تهدید کردن منجر به جریمه نقدی می شود. اگر این حرکت فرد تکرار بشود این فرد به زندان محکوم میشود. اگر تعدادشان زیاد باشد تمامی افراد بر اساس میزان هک کردن، اجبار کردن، تهدید کردن به جریمه نقدی و زندان محکوم می شوند. ریز قوانین این قسمت بر اساس رای ایالتی انجام می شود که فرد در آن ایالت آن جرم را انجام داده است. 

۱۶.سندرم اعدام درمانی ممنوع: هیچگونه اعدامی در کار نیست. برای هیچ جرمی اجازه اعدام یا قطع عضو وجود ندارد. مجرم یا به حبس محکوم می شود یا به کشورهای دیگر تبعید می شود. بستگی به میزان تخریب انسان های دیگر و تخریب جامعه دارد. ولی هیچ اعدامی در کار نیست. مقصر اصلی مجرمان ، خود قوانین می باشد. و اینکه خود قوانین درست اجرا نشده اند. و اینکه خود قوانین درست آموزش داده نشده اند. بنابراین اعدامی در کار نیست. اگر انسانی ، انسانی دیگر را بکشد فقط به حبس ابد محکوم میشود. اگر انسانی با انسانی زیر ۱۶ سال ارتباط جنسی حضوری یا مجازی برقرار کند به زندان می رود. ولی هیچگونه اعدامی در کار نیست. این بیماری "سندرم اعدام درمانی" راهکاری موثر نبوده است و نخواهد بود.

۱۷.شرایط تمام بدنه دولت از رییس قوای سه گانه تا پایین ترین درجه به این شکل می باشد: نهایتا اجازه دارند یک پست را به عهده بگیرند، وقتی یک سیاستمدار مشغول کار در دولت می باشد، اجازه ندارد در جای دیگری کار کند. قانونگذار، رییس قوه مجریه ،تمام وزیران، تمام افراد در قوه قضاییه، تمام افراد در قوه مققنه فقط اجازه دارند یک پست در سیستم "حکومت مردمی فدرالیست" داشته باشند و هیچگونه کسب و کار تجاری نباید داشته باشند. تمام افراد قبل از  حضور در دولت "حکومت مردمی فدرالیست" باید ریز دارایی های خود را در سیستم وارد کنند، اگر در سیستم تمام دارایی آنان ثبت شد سپس اجازه ورود به سیستم حکومتی را دارند. این ثبت سرمایه شامل سرمایه پدر،مادر، خواهران، برادران، همسر و تمامی بستگان، دوست و آشنای صمیمی می شود. تکرار میکنم تمام سرمایه هایی که فرد می شناسد باید در این سیستم ثبت شود تا در پایان حضورش در سیستم "حکومت مردمی فدرالیست" بررسی شود که چقدر به سرمایه اش اضافه شده؟ حقوق هایی که گرفته است کجا خرج شده؟ آیا رشوه گرفته است؟ آیا سالم بوده است؟ اگر سالم بود بر اساس قوانین روز در ایالت به او پاداش داده می شود. اگر رانت خواری کرده بود، اگر حواسپرتی داشت، اگر فساد کوچکی داشت، طبق قانون روز ایالت مربوط جریمه نقدی،زندان یا تبعید می شود. هیچگونه اعدامی وجود ندارد. لطفا قوانین را درست عمل کنیم تا دیگه دچار حسرت و یاس نشویم!  
تمامی افراد اجازه دارند در هفته ۴۰ ساعت کار کنند. شخصی که بیشتر از ۴۰ ساعت در هفته کار می کند باید مالیات سنگینی بدهد تا دیگر این سبک زندگی را ادامه ندهد. شخصی که دارد در جایی کار میکند اجازه کار کردن در جای دیگر را ندارد مگر اینکه مجموع زمان کار کردن نهایتا ۴۰ ساعت بشود. اگر میزان کار کردن فرد در سیستم حکومت "حکومت مردمی فدرالیست" ثبت نشود و بخواهد پنهانی کسب درآمد کند در اصل دارد از منابع ایران بیش از اندازه استفاده می کند برای شخص خودش. دیدیم در جمهوری اسلامی یک فرد بیش از ۲۰ پست ریاستی داشت! و در هیچ کدام به خوبی کار نمی کرد. بنابراین در این سیستم باید جلوی این هدر رفتن ها گرفته شود با سیستم آنلاین مبتنی بر بلاکچین و نود های خصوصی. قطعا این سیستم بلاکچین می تواند سهام بندی شود تا افراد سرمایه دار روی این سیستم حساب باز کنند و با تکنولوژی روز به مردم ایران خدمت کنند و درکنارش سهام های خود را بفروشند و سود کنند. اگر شخصی در طول هفته بیشتر از ۴۰ ساعت کار کند، میزان تمرکز او کم می باشد و کار او کیفیت پایینی خواهد داشت. در نهایت یا ترجیخ میدهد زمان زیادی را بیکار باشد یا بعد از ۵ سال ترجیح می دهد شلغش را عوض کند، در صورتی که او فقط به انرژی هفتگی نیاز داشت که بیش از اندازه از خودش بهره می گرفت.


با تشکر از تمامی انسان هایی که از سوی خداوند به من محبت داشند. با تشکر از تمامی انرژی های مثبت و منفی که من را ساختند. با تشکر از نمامی معلم هایم که با آموزش های خود من را اینچنین ساختند. این قانون فطعا ارتقا پیدا میکند به دست آزادگان راه واقعیت. واقعیت این دنیا توسط آزادگان کشف می شود. با تشکر فراوان از امام علی ، انسانی کامل در حکومت و سیاست. با تشکر فراوان از کوروش کبیر، پیامبر ایرانی و معلم و انسانی کامل در راه واقعیت. با تشکر فراوان از تمام معلم هایی که نام شان را نبردم ولی در قبل و روح و ادبیات من حضور دارند.


